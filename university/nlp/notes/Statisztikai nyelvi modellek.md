---
aliases: 
tags:
  - 5semester
  - uni
  - nlp
cssclasses:
  - center-images
  - center-titles
  - markdown-preview-view
created: 2024-10-25 17:41
---


# Statisztikai nyelvi modellek

A statisztikai nyelvi modellekben statisztikai eszközökkel próbáljuk értelmezni és hasznosítani a természetes nyelvi szövegeket. Általában szöveges dokumentumokkal dolgozunk, melyeket feldolgozunk, hasonlóan a [[Információkeresés|kereséshez]], majd statisztikai elemzők segítségével különböző modelleket építünk.

## A keresési index további felhasználásai

Az index egy gyakorisági tényezővel kiegészítve már *statisztikai adathalmazként* funkcionál egy dokumentumhalmazról, ami segítségünkre lehet a nyelvi modellek alkotásában. Ez a keresésen kívűl rengeteg célra használható, lásd a példák közt.

>[!example]+ Példák:
>- Témaelemzés
>	- szavak <-- témakörök
>- Hangulatelemzés
>	- szavak <-- érzelmek
>- Szerzőségvizsgálat
>	- szókészletből
>- Nyelv meghatározása
>	- szókészletből

### Klasszifikációs feladatok

Meghatározunk kategóriákat, melyekhez jellemzőket fogalmazunk meg a szavak előfordulásának gyakoriságának alapján, majd statisztikai vizsgálat alapján eldöntjük, melyik kategóriába tartozik az adott dokumentum. Gyakran bináris kategóriák, pl: kedvelt-nem kedvelt.