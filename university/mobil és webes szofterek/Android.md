---
created: 20240901 23:53
tags:
  - 5semester
  - mobweb
cssclasses:
  - center-images
  - center-titles
  - markdown-preview-view
---
# ANDROID
## Az android keletkezése

Az *Android* napjaink egyik sláger mobil operációs rendszere, amiből valóságos brand lett, reklámokkal és hirdetésekkel együtt. Az "IT óriás" Google áll mögötte.

Egy egységes, kiválóan működő rendszer képét nyújtja, és forradalmasította a mobil OS-ekről alkotott képet.

Az Android amellett hogy operációs rendszer, az *ezen rendszert futtató eszközök összessége is egyben*. Ilyenek a tabletek és mobiltelefonok, de emellett gépjárművek fedélzeti számítógépei és navigációja, Android Wear, Ipari automatizációs eszközök, stb.

---

## Története

- **2005**-ben felvásárlásra kerül az *Android Incorporated* nevű kaliforniai cég.
- **2007** elején elkezdenek kiszivárogni a hírek, hogy a Google belép a mobil piacra.
- **2007 november 5**-én az Open Handset Alliance bejelentette az Android platformot.
- **2008** végén került piacra a T-Mobile által forgalmazott HTC G1-es készülék.

### mi volt a Google célja?

A Google az Android képében egy nyílt forráskódú, rugalmas és könnyen alakítható rendszert akart fejleszteni, amelyre könnyen fejleszthetők külső alkalmazások. Moduláris Linux kernel alapú lett tehát, és a kód túlnyomó része Apache, nyílt forráskódú vagy szabad program licenc alatt van.

---
## A platform szerkezete

![[Pasted image 20240909112829.png]]

Távolról tekintve a platform felépítése egyszerű és világos. A *narancssárga* Linux Kernel tartalmazza a hardver által kezelendő eszközök meghajtóprogramjait. Ezeket azon cégek készítik el, akik az Android platformot használni szeretnék, hiszen a gyártónál jobban nem ismeri senki az eszközbe integrált perifériákat. Ezen kívül a Linux kernel még a memóriakezelés, az ütemezés és az alacsony energiafogyasztást elősegítő teljesítmény-kezelés.

